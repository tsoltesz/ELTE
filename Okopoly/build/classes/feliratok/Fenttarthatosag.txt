Észszerűen állítsa be a termosztátot! Tudta, hogy otthona attól még nem melegszik fel gyorsabban, hogy feljebb csavarja a termosztátot? Ezzel csupán a lakás legmagasabb hőmérsékletét tudja befolyásolni.
Nyáron használjon ventilátort! A ventilátorok sokkal kevesebb energiát fogyasztanak, mint a légkondicionálók.
Cserélje ki az ablakokat kettős üvegezésűre! Kettős üvegezésű ablakokkal 50–70%-kal csökkentheti a kiszökő hő mennyiségét.
Vásároljon energiatakarékos háztartási készülékeket! Az EU-ban számos mindennapi használatú termék (például hűtőszekrények, mosogatógépek vagy sütők) viseli az uniós energiahatékonysági címkét, hogy segítse a vásárlókat az energiahatékony modellek kiválasztásában.
Kézi mosogatás helyett használja inkább mosogatógépét! A korszerű mosogatógépek kevesebb vizet és energiát fogyasztanak, ráadásul legtöbbjük rendelkezik energiatakarékos üzemmóddal.
Csak akkor indítsa el a mosógépet, ha tele van! Ha csak néhány ruhadarabot szeretne kimosni, ne használja mosógépét.
Mosson a lehető legalacsonyabb hőmérsékleten! Napjaink mosószerei már olyan hatékonyak, hogy alacsony hőmérsékleten is tisztává varázsolják a ruhát.
Érdeklődjön energiaszolgáltatójánál intelligens fogyasztásmérők beszereléséről! Intelligens fogyasztásmérőkkel akár 3%-kal csökkentheti gáz-, illetve villamosenergia-fogyasztását.
Nem szükséges a ház minden helyiségét egyformán fűteni. Általában minden egyes fokkal, amennyivel hidegebb van, pénzt és energiát takarítunk meg.
zellőztessen minden esetben hatékonyan. Energiát takarít meg és megelőzi a penészedést.
Tartsa karban rendesen a számítógépét, javíttassa meg, ha szükséges, hogy minél tovább használni tudja.
Ne hagyja a számítógépet és a routert készenléti üzemmódban. Jobb, ha teljesen áramtalanítja őket, ezt kapcsolós dugaljjal is megteheti.
Túl sokat termelünk, túl sokat vásárolunk és túl sok mindent dobunk ki, ezért kevesebbet és válogatósabban vásároljon.
Kerülje a műanyag csomagolást, vigyen magával minden esetben újrahasznosítható bevásárlótáskát.
Vásároljon használt tárgyakat, a használt, feleslegessé vált dolgokat pedig adja el.
Vásároljon méltányos és fenntartható módon előállított ruhadarabokat és kiegészítőket.
Válasszon helyi alapanyagokból vagy éppen biopamutból készült ruhadarabokat.
Használjon natúrkozmetikumokat vagy kreáljon saját maga kozmetikai és ápoló készítményeket.
Használja ki a tömegközlekedés nyújtotta lehetőségeket, utazzon busszal és vonattal, rövidebb távokra menjen gyalog, közepesekre kerékpárral.
Ha úton van, igyon újrahasznosítható kulacsból vagy hordozható kávésbögréből.